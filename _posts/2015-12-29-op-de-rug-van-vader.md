---
inFeed: true
hasPage: true
inNav: false
inLanguage: null
starred: false
keywords: []
description: Terugblik op vakantie in Lanzarote
datePublished: '2015-12-29T21:55:55.242Z'
dateModified: '2015-12-29T21:54:22.791Z'
title: Op de rug van vader
author: []
authors: []
publisher:
  name: null
  domain: null
  url: null
  favicon: null
sourcePath: _posts/2015-12-29-op-de-rug-van-vader.md
published: true
url: op-de-rug-van-vader/index.html
_type: Article

---
Rasechte wandelaars zijn we niet. Dat klopt. Als we sporadisch, dan toch eens gingen wandelen, gebruikten we in de eerste maanden een Ergobaby draagzak. Handig, zeker en vast, maar vanaf een maand of zeven begon ze daar toch wel wat vreemd in te hangen. Veel last had ze wel niet, maar in onze ogen kon het allesbehalve comfortabel zijn. Niet voor haar en al zeker niet voor mijn telkens volledig bezwete rug.

Net voor ze een jaar werd, reisden we af naar Lanzarote. Op het programma stonden toch een aantal wandelingen. Dus kregen we een cadeautje van de schoonmama: een baby ..... Zelfs opgeplooid is het best groot, maar het weegt geen fluit. Het is ook niet goedkoop, maar lijkt wel zeer stevig. Er is extra ruimte voor bagage en alles is verstelbaar. Tot zover het uittesten in BelgiÃ« zonder die extra 12kg baby.

Eenmaal op de lavahoop, bleek dat de rugzak echt wel goed zat. Zelfs met een baby, ja. Het is een beetje te veel gedoe wanneer je enkel parkeert, 100m wandelt, het uitzicht bewondert, een foto'tje neemt en daarna terug wandelt. Daarvoor gebruik je beter een grote doek. Voor de langere wandelingen is de rugzak echter wel een goeie oplossing. Ze zat mooi recht en viel zelfs in slaap. Bovendien kan alle bagage bij in de rugzak, waardoor vader de allures van een muilezel krijgt en moeder zich kan bezig houden met kaart lezen of foto's nemen. 

Lees: eindelijk eens een foto van mezelf en de baby. Hoera! Muilezel of het niet, het is wel leuk. Al is het wel even schrikken, als ik plots voel hoe een handje wat haren probeert uit te trekken.

Na een uur of twee hield ik het voorlopig voor gezien. Hoe je hiermee een vijfdaagse Alpentocht kan ondernemen, lijkt me tot op een heden nog een raadsel. Dat de rugzak het maximale draaggewicht van 22kg aankan, dat betwijfel ik niet. Of de vader dat aan kan, dat wordt nog wat oefenen.
![](https://the-grid-user-content.s3-us-west-2.amazonaws.com/97f7870d-b397-4fed-ae63-2b95f9930ef4.jpg)